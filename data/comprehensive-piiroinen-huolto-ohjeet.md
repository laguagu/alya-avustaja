## Yleiset Hoito-Ohjeet

Säännöllinen hoito antaa kalusteillesi lisää laadukkaita käyttövuosia. Kalusteiden kunnosta huolehtiminen kannattaa. Pitkäikäiset kalusteet ovat taloudellisia ja ne säästävät ympäristöä.

- Tehdasmaalattujen ja lakattujen kalustepintojen sekä hoito että puhtaanapito ovat helppoa.
- Puhdista kalusteet säännöllisesti pölystä ja liasta.
- Useimmiten vesi ja mieto pesuaine (pH 6-8) riittävät pitämään kalusteet puhtaina.
- Metalli-, muovi- ja puuosat puhdistetaan kuivaksi puristetulla pyyhkeellä. Pintakosteus poistetaan kuivalla pyyhkeellä.
- Kuivaa pinnat huolellisesti puhdistuksen jälkeen.
- Poista nesteroiskeet välittömästi estääksesi niiden imeytymisen materiaaleihin.
- Verhoillut pinnat imuroidaan pölystä ja irtoliasta pehmeää harjasuulaketta käyttäen. Sen jälkeen pinta pyyhitään kostealla kankaalla ja annetaan kuivua. Lopuksi nukkapinta harjataan.
- Kiinteästi verhoillut kalusteet voi pestä erityisesti tähän tarkoitukseen valmistetulla pesuaineilla, kuten vaahtospraylla. Vaahdon kuivuttua lika imuroidaan pois sopivalla suulakkeella.

## Nesteroiskeet ja Vaikeasti Poistettavat Tahrat

- Jos nestettä kaatuu kalusteille, on se kuivattava mahdollisimman pian.
- Vesi ei välttämättä vahingoita materiaalin pintaa, mutta voi vaikuttaa sen alla olevaan runkomateriaaliin.
- Poista pinnalla oleva vesi, niin ettei se pääse tunkeutumaan mistään saumasta kalusteen runkoon.
- Vaikeasti poistettaviin tahroihin (kuten kahvi tai painoväri) voidaan käyttää alkoholipitoisia puhdistusaineita.
- Testaa puhdistusaineen soveltuvuus aina ensin piiloon jäävälle pinnalle.
- Laimenna väkevät puhdistusaineet aina ennen käyttöä.
- Älä käytä hankausjauhetta tai hankausnesteitä pintojen puhdistamiseen.

## Materiaalityyppikohtaiset Ohjeet

### Puupinnat

- Käytä kuiva- tai nihkeäpyyhintää, kuivaa pinta lopuksi.
- Käytä vain laimentamatonta neutraalia pesunestettä (puhdistusaineen pH 6-8).
- Vältä voimakkaita puhdistusaineita ja hankaavia materiaaleja.
- Tarkista säännöllisesti pintakäsittelyn kunto ja korjaa tarvittaessa.
- Puupinta on aitoa elävää materiaalia, jossa puun syykuvio, värisävy ja kiilto voivat vaihdella.
- Auringonvalo ja keinovalo vaikuttavat puupinnan värisävyyn vuosien kuluessa.

### Metallipinnat (pulverimaalatut ja kromatut pinnat)

- Käytä nihkeä- tai kosteapyyhintää, kuivaa pinta lopuksi.
- Käytä vain laimentamatonta neutraalia pesunestettä (puhdistusaineen pH 6-8).
- Tarkista säännöllisesti ruuvien kireys ja kiristä tarvittaessa.

### Kangaspäällysteet

- Imuroi säännöllisesti pehmeällä harjasuulakkeella.
- Puhdista tahrat välittömästi kostealla pyyhkeellä.
- Käytä kangastyypille sopivia puhdistusaineita vaikeisiin tahroihin.
- Noudata aina kyseiselle kankaalle annettua hoito- ja puhdistusohjetta.

### Nahkapäällysteet

- Pyyhi pölyt säännöllisesti pehmeällä, kuivalla liinalla.
- Käytä nahalle tarkoitettuja erikoistuotteita puhdistukseen ja hoitoon.
- Noudata aina kyseiselle nahkatyypille annettua hoito- ja puhdistusohjetta.

### Laminaatit

- Suositellaan kuiva- tai nihkeäpyyhintää pehmeällä rätillä, lopuksi pinnan kuivaus.
- Käytä neutraalia pesunestettä (puhdistusaineen pH 6-8).
- Laminaatti on hyvin kestävä pinta monia nesteitä ajatellen, ei päästä nestettä läpi.
- Jos nestettä kaatuu esimerkiksi tuolin istuimelle, puhdista ja kuivaa huolella myös istuimen puuviiluiset reunat.

## Tuolin Huolto-Ohjeet

### Tuolin Pinnan kunto

- Tarkista, onko pintakäsittely kauttaaltaan ehjä.
- Kirkas kromipinta ja himmeämpi mattakromipinta ovat erittäin kestäviä eivätkä vaurioidu normaalissa käytössä.
- Pulverimaalatut pinnat voivat naarmuuntua kolhimisen tai potkimisen seurauksena.
- Jos pintakäsittely on rikkoutunut, ota yhteyttä Piiroiseen korjausta varten.
- Tyypillisesti koko rungon uudelleen pintakäsittely on tarpeen, näin olemassa olevan ja teknisesti yhä moitteettoman rungon elinkaarta voidaan jatkaa.

### Rungon tekninen kunto

- Tarkista, että kaikki neljä jalkaa ovat oikeassa kulmassaan eivätkä ole vääntyneitä.
- Varmista, että rungon hitsausliitokset ovat kunnossa istuimen alla.
- Jos runko on teknisesti vioittunut (esim. jalat vääntyneet tai hitsausliitokset revenneet), ota tuoli välittömästi pois käytöstä ja ota yhteyttä Piiroiseen.

### Tuolin istuin ja selkänoja

- Tarkista istuimen ja selkänojan pinnan eheys säännöllisesti.
- Kovien pintojen (aidot puuviilut, laminaatit, melamiini) kohdalla tarkista, onko pinnassa lohkeamia.
- Kaikki em. pintamateriaalit voivat lohkeilla kovien iskujen seurauksena. Normaalissa käytössä pintoihin voi tulla naarmuja, jotka eivät kuitenkaan lohkaise materiaalia.
- Jos pinnastaan lohjenneita tuoleja ei poisteta käytöstä, on riski pinnan alla olevan puumateriaalin rispaantumiseen ja tällöin esimerkiksi tikkujen sormeen saamiseen.
- Verhoilluissa istuimissa ja selkänojissa tarkista, onko kangas/nahka ehjä.
- Arena 022 tuolimallin kohdalla verhoilun painuminen on erittäin harvinaista.
- Jos pinta on rikkoutunut, ota yhteyttä Piiroiseen korjausta tai vaihtoa varten.
- Lohjenneita pintoja on vaikea huoltaa alkuperäisen kaltaiseksi, joten tyypillisin toimenpide on istuimen vaihtaminen uuteen.
- Rikkoutuneet tuolin kangaspinnat voidaan joissain tapauksissa korjata. Jos kyseisen kankaan korjaaminen ei kannata, usein istuin voidaan uudelleenverhoilla hyödyntäen olemassa olevaa istuimen puurunkoa ja mahdollisesti vaahtoja ja vanuja.

### Tuolin Puhdistus

- Riippumatta rungon pintakäsittelystä (kromi, mattakromi, pulverimaalaus, erikoispinnat), pyyhintä kuivalla tai hieman vedellä kostutetulla pyyhkeellä riittää tyypillisesti poistamaan pienet pintaliat, ml. sormenjäljet.
- Tarvittaessa pyyhinnässä voidaan käyttää mietoa pesuainetta. Runko tulee lopuksi kuivata.
- Ns. kovat pinnat (aidot puuviilut, laminaatit, melamiini) pyyhitään kuivalla tai hieman vedellä kostutetulla pyyhkeellä.
- Verhoiltu tuolin istuin ja selkänoja imuroidaan pölystä ja irtoliasta pehmeää harjasuulaketta käyttäen. Verhoilussa olevat liat voidaan pyyhkiä kostealla kankaalla ja tämän jälkeen pinnan annetaan kuivua.
- Jokaiselle kankaalle on saatavilla tarkempi hoito-ohje kankaan valmistajalta tai Piiroiselta. Ensi sijaisesti kankaan tarkka hoito-ohje tuleekin olla tiedossa huoltotoimet aloitettaessa.

## Kalusteiden Käyttö

Julkisten tilojen kalusteet ovat lähtökohtaisesti hyvin kestäviä rakenteidensa ja materiaaliensa osalta. Kalusteiden käyttöä koskien tulee huomioida muun muassa seuraavia asioita:

- Kalusteiden pintamateriaalit valitaan tarpeeseen sopivaksi ja ovat siten kestäviä normaalissa käytössä.
- Verhoillut pinnat voivat rikkoutua vaatteissa olevista terävistä niiteistä tms.
- Petsatut pinnat eivät kestä vahvoja kemikaaleja, esimerkiksi vahvat käsidesit voivat vaurioittaa pintoja.
- Tuoleille, sohville ja pöydille ei pidä nousta seisomaan.
- Varmista lattiamateriaalin sopivuus kalusteille. Useimpiin tuolimalleihimme on saatavilla huopanastoja, jotka kuormittavat vähemmän lattiaa tuolia siirreltäessä.
- Suora jatkuva auringonvalo haalistaa kalusteiden pintaa.

## Huolto- ja Korjauspalvelut

Lähtökohtamme on, että kalusteitamme on mahdollista huoltaa elinkaaren aikana kaikkien komponenttien osalta.

- Piiroinen tarjoaa ammattimaisia huolto- ja korjauspalveluita.
- Ota yhteyttä Piiroisen asiakaspalveluun vaativammissa huoltotarpeissa.
- Huoltopalvelut kattavat muun muassa:
  - Verhoilujen uusimisen
  - Pintakäsittelyjen korjaukset ja uusimiset
  - Rakenteelliset korjaukset

Voit lukea lisää huoltotoiminnastamme: https://www.piiroinen.com/fi/huolto/

## Kierrätys ja Uudelleenkäyttö

- Piiroisen kalusteet ovat helposti purettavissa osiin kierrätystä varten.
- Kierrätyksessä tuotteessa olevaa materiaalia käytetään raaka-aineena uusiin materiaaleihin tai tuotteisiin teknisen prosessoinnin jälkeen.
- Harkitse kalusteiden uudelleenkäyttöä ennen kierrätystä.
- Uudelleenkäyttö tarkoittaa jo olemassa olevien tuotteiden uudelleenkäyttöä sellaisenaan uudessa käyttökohteessa tai tuotteen komponenttien käyttämistä uudelleen.
- Käytännössä ennen kalusteiden siirtoa toiseen kohteeseen, niiden kunto tarkistetaan ja ne puhdistetaan.
- Uudelleenkäytöllä vähennetään uusien tuotteiden tarvetta ja näin pienennetään energian kulutusta ja raaka-aineiden käyttöä.

## Kalusteiden Asennus Käyttökuntoon

Useimmat Piiroisen designkalusteet toimitetaan asiakkaille käyttövalmiina. Mahdolliset asennustarpeet liittyvät yleisimmin suuriin pöytäkokonaisuuksiin, jolloin rungot ja kannet toimitetaan erikseen ja asennetaan kohteessa käyttövalmiiksi.

Mikäli toimitukseen liittyy asennustarpeita, tästä on aina sovittu etukäteen asiakkaan ja Piiroisen välillä. Tuotekohtaisia asennusohjeita toimitamme tarpeen mukaan projektikohtaisesti suoraan asiakkaalle.

## Lisäohjeet ja Yhteystiedot

Näiden ohjeiden ohella Piiroisen myyntihenkilöstö auttaa ja neuvoo Sinua missä tahansa kalusteiden hoitoon ja huoltoon liittyvässä asiassa. Otathan meihin yhteyttä matalalla kynnyksellä.

https://www.piiroinen.com/fi/yhteystiedot/

Muista aina tarkistaa materiaalin erityisohjeet ennen huoltot

### Arena 022 Tuolin osat

1. Tuolin metallirunko
2. Nojanupin muovi (2 kpl)
3. Tuolin selkänoja
4. Arena-ruuvi (2 kpl)
5. Etujalkatulppa (2 kpl)
6. Takajalkatulppa (2 kpl)
7. Pinontanasta (4 kpl)
8. Tuolin istuin
